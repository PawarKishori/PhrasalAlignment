सप्तपुरियों के दर्शन से मिलता है मोक्ष !
हिंदू धर्म में तीर्थ का बड़ा महत्व है .
यूँ तो हर तीर्थ बड़ा और अहम है , लेकिन सात स्थानों की बड़ी महत्ता और मान्यता है .
ये सातों धर्मस्थल सात नगरों या सप्तपुरियों के रूप में ग्रंथों में वर्णित हैं .
ऐसा कहा गया है कि चतुर्मास में इन सप्तपुरियों का दर्शन मोक्ष प्रदान करने वाला होता है .
इसका नाम बनारस या वाराणसी भी है . 
गंगा किनारे यह भगवान शंकर की प्रसिद्ध पुरी है .
मुगल सराय से अमृतसर तथा देहरादून जाने वाली मुख्य रेलवे लाइन पर मुगल सराय स्टेशन से 7 मील पर काशी और उससे 4 मील आगे बनारस छावनी स्टेशन है .
इलाहाबाद के प्रयाग स्टेशन से भी एक सीधी लाइन काशी होते हुए बनारस छावनी तक जाती है .
पूर्वोत्तर रेलवे की एक लाइन भटनी से तथा दूसरी छपरा से इलाहाबाद सिटी तक जाती है .
इस रास्ते से भी बनारस सिटी होते हुए छावनी जा सकते हैं .
पतित पावनी गंगा हरिद्वार में पर्वतीय क्षेत्र को छोड़कर समतल भूमि में प्रवेश करती हैं .
इसलिए हरिद्वार को गंगा द्वार भी कहते हैं . 
हरिद्वार में प्रतिदिन शाम को होने वाली माँ गंगा की आरती के समय श्रद्धालुओं की भीड़ उमड़ पड़ती है . 
गंगा नदी पर तैरती दीपमालाओं का दृश्य देखते ही बनता है  . 
उत्तर रेलवे की मुगल सराय से अमृतसर जाने वाली मुख्य लाइन पर स्टेशन है . 
लक्सर से एक लाइन हरिद्वार तक गई है . 
प्राचीन काल में पितामह ब्रह्मा जी ने कांची में माँ भगवती के दर्शन के लिए दुष्कर तपस्या की थी . 
तब महालक्ष्मी हाथ में कमल धारण किए हुए उनके सामने प्रकट हुई थीं .
दक्षिण रेलवे के चेन्नै स्टेशन से धनुष्कोटि जाने वाली मुख्य लाइन पर चेन्नै से 35 मील की दूरी पर चेंगलपट स्टेशन है .
चेंगलपट स्टेशन से एक लाइन अरकोनम तक जाती है .
चेंगलपट स्टेशन से अरकोनम जाने वाली लाइन पर कांजीवरम स्टेशन है .
स्टेशन का नाम कांजीवरम जरूर है किंतु नगर का नाम कांचीपुरम है .
 अयोध्या  भगवान श्री राम के अवतार  की पवित्र भूमि है 
अयोध्या पवित्र नदी सरयू के तट पर स्थित है .
उत्तर रेलवे की मुगलसराय - लखनऊ लाइन के मुगल सराय स्टेशन से 128 मील की दूरी पर अयोध्या स्टेशन है .
शिप्रा अथवा क्षिप्रा नदी के तट पर बसी महाकाल की यह उज्जैन नगरी पतित पावनी है 
कहते हैं कि उज्जैन में महाकाल को नमस्कार कर लेने पर फिर मृत्यु की चिंता नहीं रहती .
मध्य रेलवे की मुंबई-भोपाल-दिल्ली लाइन के भोपाल स्टेशन से एक लाइन उज्जैन जाती है .
पश्चिम रेलवे की मुंबई-कोटा-दिल्ली लाइन पर नागदा स्टेशन से एक बड़ी लाइन भी उज्जैन तक गई है .
उक्त लाइन के महू स्टेशन से भी एक लाइन उज्जैन को गई है .
द्वारका चार धामों में एक धाम भी है .
भगवान कृष्ण ने इसे समुद्र के बीच में विशेष रूप से बसाया था .
पश्चिम रेलवे की सुरेंद्रनगर-ओखा पोर्ट लाइन पर स्थित यह नगर समुद्र किनारे का स्टेशन है .
यमुना तट पर भगवान श्रीकृष्ण की अवतार भूमि का यह पवित्र नगर मथुरा है .
पूर्वोत्तर रेलवे की आगरा फोर्ट से गोरखपुर जाने वाली लाइन तथा पश्चिम रेलवे की मुंबई-कोटा-दिल्ली लाइन पर मथुरा स्टेशन है .
गढ़-मुक्तेश्वर हिंदुओं का पावन तीर्थ है .
चलें गढ़ मुक्तेश्वर का गंगा मेला .
गाजियाबाद जिले के गढ़ मुक्तेश्वर में पतित पावनी गंगा के तट पर हर साल कार्तिक पूर्णिमा के अवसर पर लगने वाले उत्तर भारत के प्रसिद्ध और प्राचीन धार्मिक मेले का इतिहास लगभग पाँच हजार वर्ष पुराना है .
इस बार भी गढ़ मुक्तेश्वर में मेले की भरपूर गहमागहमी है और मुख्य स्नान के लिए श्रद्धालुओं की भारी भीड़ जुट रही है .
मुख्य स्नान 13 नवंबर को है .
गढ़ मुक्तेश्वर के विषय में कहा जाता है कि महाभारत के विनाशकारी युद्ध के बाद योगीराज श्रीकृष्ण , धर्मराज युधिष्ठिर व अर्जुन के मन में युद्ध की विभीषिका और नरसंहार को देखकर भारी ग्लानि हुई .
वे इस सोच  में पड़ गए कि युद्ध में मारे गए असंख्य कुटुम्बियों , बंधुओं व निर्दोष लोगों की आत्मा की शांति के लिए क्या उपाय या संस्कार किया जाए .
तब सबने एक राय से निर्णय लिया था .
खांडवी वन में भगवान परशुराम द्वारा स्थापित शिव बल्लभपुर नामक स्थान पर मुक्तेश्वर महादेव की पूजा यज्ञ तथा पतित पावनी गंगा में स्नान करने और वहाँ पिंडदान करने से सभी संस्कार पूर्ण हो जाएँगे .
ज्ञात रहे कि शिव बल्लभपुर को ही अब गढ़ मुक्तेश्वर के नाम से जाना जाता है .
भगवान राम के पूर्वज महाराज शिवि ने अपना वानप्रस्थ गढ़ मुक्तेश्वर में ही व्यतीत किया था .
महाराज शिव ने भगवान परशुराम से यहाँ शिव मंदिर की स्थापना कराई थी .
उस समय गढ़ मुक्तेश्वर बल्लभ संप्रदाय का मुख्य केन्द्र था .
गढ़ मुक्तेश्वर का नाम शिव बल्लभपुर पड़ा .
गढ़ मुक्तेश्वर का वर्णन शिव पुराण में मिलता है .
एकादशी से चतुर्दशी तक गढ़ मुक्तेश्वर में महाभारत युद्ध में मारे गए सभी लोगों की आत्मा की शांति के लिए यज्ञ किया गया .
चतुर्दशी की संध्या को यज्ञ की समाप्ति पर उन आत्माओं को गंगा में दीप दान कर श्रद्धांजलि अर्पित की गई .
अगले दिन प्रात: पूर्णमासी को सभी ने गंगा स्नान कर पूजा-अर्चना , कथा आदि की .
प्रत्येक वर्ष लाखों की संख्या में श्रद्धालु गढ़ मुक्तेश्वर कार्तिक पूर्णिमा पर कलुष विनाशनी , पापहरिणी गंगा में स्नान करने और अपने स्वजनों की आत्मा की शांति के लिए यहाँ दीप दान करने आते हैं .
चतुर्दशी की शाम को असंख्य लोग अपने स्वजनों को श्रद्धांजलि देने के लिए गंगा में दीप दान करते हैं .
उस वक्त गंगा की धारा के साथ बहते दीपों का दृश्य बड़ा ही शांतिदायक और मनोहारी प्रतीत होता है .
गढ़ मुक्तेश्वर में धार्मिक महत्व की कई जगहें हैं , जैसे नहुष-कूप (नक्का कुआँ) , मुक्तेश्वर महादेव का मंदिर , बद्रीनाथ मंदिर आदि . 
प्रथा है कि बद्रीनाथ मंदिर को केवल आरती के समय ही खोला जाता है .
यह मंदिर साल में केवल एक बार अक्षय तृतीया को परशुराम जयंती पर दिन भर दर्शनार्थियों के लिए खोला जाता है . 
मुक्तेश्वर महादेव मंदिर के सामने विशाल रेतीला मैदान है , उसे मीराबाई की रेती के नाम से जाना जाता है .
ऐसी मान्यता है कि एक बार मीराबाई यहाँ गंगा स्नान के लिए आई थीं .
कहते हैं कि एक बार पार्वती जी ने शंकर जी से प्रश्न किया .
प्रभु ऐसा कोई उपाय और स्थान बताएँ , जिससे संसार में अनेक व्याधियों और पापों से त्रस्त जीव को मुक्ति मिले . 
वे ऐसा क्या कर्म करें , जिससे उन्हें आपका स्नेह मिले . 
इस पर शंकर जी कहा कि हे देवी सतयुग में सभी तीर्थ पुण्य का फल देते हैं , त्रेता में पुष्कर , द्वापर में कुरुक्षेत्र तीर्थ पुण्य का फल देते हैं और कलिकाल में केवल गंगा स्नान से पुण्य फल की प्राप्ति है .
गंगा तट पर शिव बल्लभपुर नामक एक स्थान है .
शिव बल्लभपुर नामक स्थान में शिव निवास करते हैं . 
शिव बल्लभपुर शिवजी को अति प्रिय है . 
शिव बल्लभपुर जम्बूद्वीप के आर्यावर्त देश में हस्तिनापुर की पूर्व दिशा में स्थित है . 
गंगा तट पर बसा शिव बल्लभपुर देवों , ऋषियों और पितरों को संतोष देने वाला है . 
शिव बल्लभपुर क्षेत्र मुझे काशी के समान प्रिय है . 
गढ़ मुक्तेश्वर में स्थित गंगा मंदिर काफी ऊँचाई पर बना हुआ है . 
गढ़ मुक्तेश्वर के गंगा मंदिर में गंगा मैया के अतिरिक्त ब्रह्मा जी की मूर्ति भी लगी हुई है . 
गढ़ मुक्तेश्वर के गंगा मंदिर में एक ऐसा पत्थर भी है , जिसे ध्यानपूर्वक देखने से उस पर भगवान शिव की आकृति का आभास होता है .
गढ़ मुक्तेश्वर के गंगा मंदिर में पहुँचने के लिए कभी 101 सीढ़ियाँ हुआ करती थीं . 
किंतु गढ़ मुक्तेश्वर के गंगा मंदिर में अब 86 सीढ़ियाँ ही बची हैं .
बताते हैं कि 1937 तक गंगा जी गढ़ मुक्तेश्वर के गंगा मंदिर की सीढ़ियों को छूते हुए बहती थीं . 
लेकिन धीरे-धीरे गंगा जी स्थान छोड़ती चली गईं .
अब गंगा का तट इस मंदिर से लगभग 10 किलोमीटर दूर है .
गंगा तट के रेतीले मैदान में मेला लगता है . 
मेले के दौरान तट पर तंबुओं का एक पूरा नगर बस जाता है .
मेला स्थल दिल्ली से लगभग 90  किलोमीटर पड़ता है .
मेला स्थल कार आदि से आराम से पहुँचा जा सकता है .
गढ़ मुक्तेश्वर में पहले मेला स्थल तक लोगों को पैदल ही चलकर जाना पड़ता था .
लेकिन अब यातायात के कई साधन उपलब्ध हैं .
अनेक  लोग भैंसा बुग्गी , ट्रैक्टर ट्रॉलियों , कार और अन्य साधनों से मेला स्थल तक पहुँचते हैं .
अनुमान है कि  हर साल करीब बीस लाख लोग गढ़ मुक्तेश्वर मेले के दौरान गंगा स्नान करने आते हैं .
मेले में भाग लेने आए ज्यादातर श्रद्धालु लगाए गए टेंटों में ही ठहरते हैं .
मेले के अलावा सामान्य दिनों में आने वाले लोग ब्रज घाट के आसपास बनी धर्मशालाओं में ठहरते हैं . 
यूँ तो यहाँ खाने-पीने का सामान बहुत सी दुकानों में मिल जाता है . 
पर समूह के रूप में मेले में आने वाले श्रद्धालु अपने भोजन आदि की व्यवस्था स्वयं ही करते हैं . 
कार्तिक पूर्णिमा के अवसर पर गढ़ मुक्तेश्वर में गंगा तट पर लगने वाला मेला विशालतम मेलों में से एक है . 
मेला गंगा के किनारे लगभग 11 किलोमीटर के क्षेत्र में लगता है . 
इस वर्ष मेले का आयोजन मेला स्थल को 20 सेक्टरों में बाँट कर किया जा रहा है . 
सुरक्षा के लिहाज से गढ़ मुक्तेश्वर में पहले के मुकाबले पुलिस फोर्स ज्यादा लगाई गई है . 
प्रमुख स्थानों पर क्लोज सर्किट टीवी कैमरे भी लगाए गए हैं .  
गंगा स्नान के लिए अनेक घाट भी बनाए गए हैं .  
हस्तिनापुर का ऐतिहासिक महत्व है .
जैन जगत से उत्तर भारत वर्ष की सम्पूर्ण जातियों के लिए विशेष महत्व है . 
हस्तिनापुर जाने के लिए हमने दिल्ली में कश्मीरी गेट बस अड्डे से जाना सुविधाजनक समझा . 
कश्मीरी गेट से लगातार मेरठ तक की बसें जाती हैं . 
फिर मेरठ से हस्तिनापुर की बसें मिल जाती हैं . 
दिल्ली से हस्तिनापुर की दूरी तकरीबन 105 किलोमीटर है . 
हस्तिनापुर को शास्त्रों में अन्य कई नामों से भी जाना जाता है , जैसे गजपुर , नागपुर , असंधिवत , ब्रह्मास्थल , शांतिनगर , कुजारपुर आदि . 
हस्तिनापुर में जैन धर्म के चौबीस तीर्थंकरों में सें सबसे पहले तीर्थंकर श्री आदिनाथ प्रभु ने अपने चार सौ दिनों के व्रत के पश्चात श्रेयंषकुमार के हाथों से गन्ने का रस ग्रहण कर अपने व्रत का समापन किया था . 
हस्तिनापुर में ही श्री शांतिनाथ प्रभु , कुंथनाथ प्रभु और श्री अरहनाथ प्रभु के बारह कल्याणक हुए . 
भगवान मल्लिनाथ का समवोशरन भी हस्तिनापुर में ही हुआ . 
हस्तिनापुर में ही मुनि सुव्रत नाथ स्वामी , भगवान पार्श्वनाथ और भगवान महावीर स्वामी ने अपनी दिव्य वाणी में प्रवचन दिए . 
हस्तिनापुर में प्रक्षाल और पूजा-अर्चना का समय सुबह 8 बजे से शाम 5 बजे तक है . 
और दिगम्बर जैन मंदिर में पूजा करने का समय सुबह सात बजे प्रारम्भ होता है . 
हस्तिनापुर में आदिनाथ भगवान दीक्षा लेने के 4 सौ दिनों बाद वैशाख शुक्ल तृतीया के दिन आए थे . 
लोगबाग दूर-दूर से उनके दर्शन के लिए जाते थे .
राजकुमार श्रेयंषकुमार को जब इस बात का ज्ञान हुआ तो उन्हें अपने पूर्वजों की अन्न-जल त्यागने की प्रथा का स्मरण हो आया . 
राजकुमार श्रेयंषकुमार ने आदिनाथ प्रभु से व्रत के समापन के लिए इक्षु रस ग्रहण करने की प्रार्थना की जिसे उन्होंने स्वीकार किया . 
बाद में इस दिन को अक्षय तृतीया कहा जाने लगा . 
हस्तिनापुर में भगवान ने अपने प्रवचनों से 6 बड़े राजाओं को जैन धर्म का अनुयायी बनाया .
24 तीर्थंकरो में से 20वें तीर्थंकर श्री मुनि सुव्रत स्वामी , 23वें तीर्थंकर पार्श्वनाथ भगवान और अंतिम तीर्थंकर श्री महावीर स्वामी ने भी इस स्थान को अपने चरणों से पावन किया .
भारत में कुल 12 चक्रवर्ती सम्राट हुए .
भारत के कुल 12 चक्रवर्ती सम्राट में से 6 का जन्म स्थान हस्तिनापुर है .
रामायण काल के परशुराम भी हस्तिनापुर में पैदा हुए . 
हस्तिनापुर कौरवों और पांडवों की राजधानी रह चुकी है . 
कार्तिक पूर्णिमा और वैशाख शुक्ल तृतीया को श्वेताम्बर जैन मंदिर में और कार्तिक  शुक्ल से पूर्णिमा के बीच दिगम्बर जैन मंदिर में कार्यक्रम का आयोजन किया जाता है . 
भगवान आदिनाथ ने पोदनपुर और हस्तिनापुर राज्य अपने पुत्र बाहुबली को सौंप दिये थे . 
बाहुबली ने पोदनपुर पर शासन किया |
जबकि उनके पुत्र सोमयश ने हस्तिनापुर पर .
बाहुबली के छोटे भाई श्रेयंषकुमार ने आदिनाथ भगवान का चरणाभिषेक किया था | 
श्रेयंषकुमार की स्मृति में रत्न स्तम्भ बनवाया था . 
वहाँ पर आदिनाथ भगवान के चरणपादुका भी स्थापित किये थे . 
श्री शांतिनाथ भगवान , श्री कुंथनाथ भगवान और अरहनाथ भगवान के चार कल्याणक की स्मृति में भी यहाँ तीन स्तम्भ बनवाये गए .
" राजा शिवराज ने महावीर स्वामी के प्रवचन सुनकर जैन धर्म को अपनाया महावीर स्वामी की स्मृति में राजा शिवराज ने हस्तिनापुर में एक स्तम्भ बनवाया . "
सम्राट अशोक के एक वंशज ने भी अपने शासन काल के दौरान कई जैन मंदिर बनवाए . 
लेकिन समय के साथ वे प्राचीन स्तम्भ और मंदिर धीरे-धीरे विलीन हो गए . 
यह हस्तिनापुर नगर पवित्र गंगा के किनारे मौजूद है . 
हस्तिनापुर पहुँचे लोगों के ठहरने के लिए धर्मशाला का भी प्रबंध मिलता है .
श्वेतांबर ट्रस्ट धर्मशाला में ठहरने के लिए 400 कमरे और सुबह का नाश्ता , दोपहर का लंच और रात के भोजन की व्यवस्था होती है .
इसी प्रकार अन्य कईं धर्मशालाएँ आसानी से मिल जाती हैं .
अतिशय क्षेत्र तिजारा : इच्छा से ज्यादा मिलता है यहाँ
चंद्र प्रभु दिगंबर जैन अतिशय क्षेत्र देहरा-तिजारा राजस्थान के अलवर जिले में स्थित  है .
यह अतिशय क्षेत्र कहलाता है .
अतिशय का अर्थ है सामान्य से बहुत ज्यादा .
यानी ऐसा क्षेत्र जहाँ कुछ असाधारण घटित हो या कोई चमत्कार हो जाए .
यानी अगर साधारण तौर पर जो कुछ  माँगा जाए , उससे कहीं ज्यादा मिल जाए .
इतना मिले कि आप सराबोर हो जाएँ .
ऐसी ही है तिजारा क्षेत्र की मान्यता .
तिजारा का यह अतिशय क्षेत्र या कहें कि मंदिर अलवर जिले से 52 किलोमीटर और दिल्ली से 117 किलोमीटर की दूरी पर स्थित है .
तिजारा अतिशय क्षेत्र में 24 तीर्थंकरों में से 8वें तीर्थंकर श्री चंद्र प्रभु भगवान की आराधना की जाती है .
तिजारा अतिशय क्षेत्र में चंद्र  प्रभु भगवान की सफेद रंग की अत्यंत मनोहारी संगमरमर की मूर्ति स्थापित है .
यह संगमरमर मूर्ति इस क्षेत्र में कराई गई खुदाई के दौरान 16 अगस्त , 1956 को निकली थी .
बताते हैं कि तिजारा क्षेत्र के एक मशहूर वैद्य बिहारी लाल की पत़्नी सरस्वती देवी ने तीन दिन का उपवास रखा था .
तीसरे दिन व्रत की रात को सरस्वती देवी को सपने में अपने घर के निकट स्थित एक स्थान के बारे में कुछ अद़्भुत दिखाई दिया .
अगली सुबह जब उस स्थान की खुदाई कराई गई , वहाँ चंद्र प्रभु भगवान की भव्य मूर्ति प्राप्त हुई .
खुदाई करने के पश्चात जिस समय मूर्ति निकाली गई श्रद्धालु जनों ने इसका अर्थ यह निकाला .
ट्रेन में प्रकृति का पूरा आनंद लेते हुए गोवा जाने का अलग ही मजा है .
प्रकृति ने ही मूर्ति का जलाभिषेक करके उसे पवित्र कर दिया .
इस घटना के कई वर्ष बाद उसी क्षेत्र से 29 मार्च , 1972 को चंद्र प्रभु भगवान की काले रंग की पद्मासन मुद्रा में एक अन्य मूर्ति प्राप्त हुई . 
चंद्र प्रभु भगवान की यह मूर्ति मंदिर के दक्षिणी गेट की खुदाई के दौरान निकली थी .
अतिशय क्षेत्र में स्थापित इस मंदिर का बाहरी स्वरूप अत्यंत भव्य है .
अतिशय क्षेत्र में स्थापित इस मंदिर की आंतरिक सजावट बहुत लुभावनी है .
मंदिर के प्रांगण में इतनी जगह है कि एक ही बार में यहाँ दो हजार लोग आसानी से मौजूद रह सकते हैं .
गोवा जाने का ट्रेन रूट छोटी-छोटी पहाड़ियों और घाटियों से भरा पड़ा है
तिजारा में एक बड़ा हॉल है .
तिजारा के हॉल के दोनों ओर दीवारों पर काँच का काम किया गया है |
तिजारा के हॉल की दीवारों पर चित्रों के माध्यम से पौराणिक कथा उकेरी गई है .
अतिशय क्षेत्र के मंदिर में व्यक्ति इस मूर्ति के सामने सच्चे मन से प्रार्थना करता है . 
मान्यता है कि व्यक्ति की सभी इच्छाएँ पूरी होती हैं .
जादू-टोने से प्रभावित लोग भी अपनी समस्याओं के निवारण के लिए तिजारा आते हैं .
मंदिर के सामने एक अत्यंत आकर्षक स्तंभ स्थापित है .
इसे मान-स्तंभ कहकर पुकारा जाता है .
स्तंभ के ऊपर भगवान की मूर्तियाँ लगाई गई हैं .
भगवान की मूर्तियों के दूर से ही दर्शन हो जाते हैं . 
इसे मान-स्तंभ कहा जाता है . 
मान-स्तंभ के दर्शन मात्र से ही व्यक्ति का घमंड कम हो जाता है .
सामान्य रीति यह है कि मान-स्तंभ की चोटी पर तीर्थंकर भगवान की चार मूर्तियाँ स्थापित की जाती हैं .
तिजारा में वर्ष में दो बार विशेष कार्यक्रमों का आयोजन किया जाता है .
एक बार फाल्गुन सप्तमी को और दूसरी बार श्रावण शुक्ल दशमी को .
तिजारा के अतिशय क्षेत्र में श्रद्धालुओं के ठहरने के लिए 300 कमरों की धर्मशाला बनाई गई है .
प्राचीन काल में तिजारा अतिशय क्षेत्र देहरा नाम से प्रसिद्ध था
कालांतर में यह स्थान देहरा-तिजारा और अब सिर्फ तिजारा भी कहलाता है . 
बस्तर के जिला मुख्यालय जगदलपुर से दक्षिण में 35 किलोमीटर की दूरी पर कांकेर घाटी राष्ट्रीय उद्यान स्थित है .
कांकेर घाटी राष्ट्रीय उद्यान अपने जलप्रपातों , गुफाओं एवं जैव विविधता के लिये प्रसिद्ध है .
कांकेर घाटी के मुख्य पर्यटन स्थल निम्नानुसार हैं -
जगदलपुर से 35 किलामीटर की दूरी पर स्थित तीरथगढ़ का मनमोहक जलप्रपात पर्यटकों का मन मोह लेता है . 
पर्यटक इसकी मोहक छटा में खो जाते हैं .
तीरथगढ़ से वापिस जाने का मन ही नहीं करता .
मुनगाबहार नदी पर स्थित यह जलप्रपात चन्द्राकार रूप से बनी पहाड़ी से 300 फिट नीचे सीढ़ीनुमा प्राकृतिक संरचनाओं पर गिरता है .
पानी के गिरने से बना दूधिया झाग एवं पानी की बूँदों का प्राकृतिक फव्वारा पर्यटकों को मन्द-मन्द भिगो देता है .
भूविज्ञान में एम.टेक. होने के नाते मैने इसकी भूवैज्ञानिक उत्पत्ति जानने का प्रयास किया .
मैनें यह पाया .
करोड़ो वर्ष पहले किसी भूकंप से बने चन्द्र-भ्रंस से नदी के डाउन साइड की चट्टाने नीचे धसक गई थीं .
एवं इससे बनी सीढ़ी नुमा घाटी ने इस मनोरम जलप्रपात का सृजन किया होगा .
तीरथगढ़ जलप्रपात से 20 किलोमीटर की दूरी पर पुरातात्विक महत्व का मंदिर चिंगीतराई में स्थित है .
तीरथगढ़ के साथ चिंगीतराई एवं चन्द्रगिरी ऐतिहासिक महत्व रखते हैं .
ऐसा कहा जाता है .
तीरथगढ़ रियासत के किसी राजा के दो पुत्र थे .
एक राजकुमार चन्द्रदेव और दूसरा तीरथदेव .
राजकुमार चन्द्रदेव को विरासत में चन्द्रगिरी का क्षेत्र मिला .
चन्द्रदेव के नाम पर ही इस शहर का नाम पर चन्द्रगिरी पड़ा .
वहीं उनके भाई को तीरथगढ़ की जागीर मिली .
जिसका नाम उनके नाम पर तीरथगढ पड़ गया .
चन्द्रगिरी एवं चिंगीतराई में पुरातात्विक महत्व के अवशेष प्राप्त होते हैं .
जगदलपुर से 30 किलोमीटर की दूरी पर विश्व प्रसिद्ध कोटमसर की प्राकृतिक गुफाएँ स्थित हैं .
विश्व की सबसे लम्बी इस गुफा की लंबाई 4500 मीटर है .
चूना पत्थर के घुलने से बनी ये गुफाएँ चूनापत्थर के जमने से बनी संरचनाओं के कारण प्रसिद्ध है .
चूनापत्थर के जमाव के कारण स्टलेगटाइट , स्टलेगमाइट एवं ड्रपिस्टोन जैसी संरचनायें बन जाती हैं .
छत पर लटकते झूमर स्टलेगटाइट ,  जमीन से ऊपर जाते स्तंभ स्टलेगमाइट एवं छत एवं जमीन से मिले बड़े-बड़े स्तंभ ड्रपिस्टोन कहलाते हैं .
डॉ. शंकर तिवारी ने प्रथम बार इस गुफा का वर्णन किया था .
इस गुफा में छोटे-छोटे पोखर स्थित हैं .
गुफाओं में पायी जाने वाली छोटी-छोटी मछलियों की आँखें नहीं पायी जातीं .
सदियों से अंधेरे में रहने के कारण इनकी आँखों की उपयोगिता खत्म हो गई .
अब ये मछलियाँ जन्म से ही अंधी पैदा होती हैं
यह डार्विन के सिद्धांत की पुष्टि करती है .
कोटमसर से 16 किलोमीटर की दूरी पर कैलाश गुफा स्थित है .
इसके बड़े-बड़े हॉल किसी राजा के दरबार सा भान देते हैं .
चूना पत्थर की आकृतियाँ शिवलिंग के समान जान पड़ती हैं .
इसलिये इस गुफा का धार्मिक महत्व भी है .
कैलाश गुफा में महाशिवरात्रि के दिन भक्तों का तांता लगा रहता है .
कैलाश गुफा 50 मीटर की ऊँचाई पर तथा 2500 मीटर लम्बी है .
दण्डक गुफा कोटमसर से 8 किलोमीटर की दूरी पर स्थित है .
दण्डक गुफा में भी कोटमसर गुफा के समान ही स्टलेगटाइट , स्टलेगमाइट एवं ड्रपिस्टोन जैसी संरचनायें भव्य स्वरूप प्रदान करती है .
कांगेर घाटी से लगी अरण्यक गुफा में जाधरा झांपी और मकर कक्ष की अवशैल संरचनाएँ देखते ही बनती हैं .
रायपुर से जगदलपुर आते समय बस्तर जिले का स्वागत करने कांकेर की विशाल पहाड़ियाँ तत्पर दिखाई देती है .
कांकेर से 22 किलोमीटर आगे शुरू होती है केशकाल की मनोरम घाटी .
हेयर पिन मोड़ लिये हुये यह मनोरम घाटी पर्यटकों का मन मोह लेती है .
केशकाल घाटी के अंत में शुरू होता है दण्डकारण्य का पठार .
पंचवटी के विश्रामगृह एवं वाचिंग टावर से केशकाल घाट का मनोरम दृश्य दिखाई पड़ता है .
एकाएक तो यह एहसास ही नहीं होता कि हम मैदानी क्षेत्र के दृश्यों को देख रहे हैं .
दूर-दूर तक पर्वत मालाएँ फैली हैं .
हरी चादर में लिपटी सुन्दर वसुन्धरा , बादलों के पर्वतों से टकराते झुण्ड हमें मानों हिमालय पर्वत सा एहसास कराते हैं .
बस्तर की वास्तविक सीमा यहीं से शुरू होती है .
बस्तर के सदर मुकाम जगदलपुर से 105 किलोमीटर की दूरी पर स्थित बारसूर तक पहुँचने के लिये गीदम से होकर जाना पड़ता है .
बारसूर गीदम से 22 किलोमीटर की दूरी पर स्थित है .
यहाँ गणेश जी की विशाल मूर्ति है .
बारसूर नाग राजाओं एवं काकतीय शासकों की राजधानी रहा है .
बारसूर ग्यारहवीं एवं बारहवीं शताब्दी के मंदिरो के लिए प्रसिद्ध है .
बारसूर के मंदिरों में मामा-भांजा मंदिर मूलत: शिव-मंदिर है .
मामा-भांजा मंदिर दो गर्भगृह युक्त मंदिर है .
मामा-भांजा मंदिर के मंडप आपस में जुड़े हुये हैं .
बारसूर के भग्न मंदिरों में मैथुनरत प्रतिमाओं का अंकन भी मिलता है .
इतिहासकार एवं विख्यात शिक्षाविद डॉ.के.के. झा के अनुसार यह नगर प्राचीन काल में वेवश्वतपुर के नाम से जाना जाता था .
चन्द्रादित्य मंदिर का निर्माण नाग राजा चन्द्रादित्य ने करवाया था एवं उन्हीं के नाम पर इस मंदिर को जाना जाता है .
बत्तीस स्तंभों पर खड़े बत्तीसा मंदिर का निर्माण बलुआ पत्थर से हुआ है .
बत्तीसा मंदिर का निर्माण गुण्डमहादेवी ने सोमेश्वर देव के शासन काल में किया .
बत्तीसा मंदिर में शिव एवं नंदी की सुन्दर प्रतिमायें हैं . 
एक हजार साल पुराने इस बत्तीसा मंदिर को बड़े ही वैज्ञानिक तरीके से पत्थरों को व्यवस्थित कर बनाया गया है .
ये मंदिर आरकियोलाजी विभाग द्वारा संरक्षित स्मारक हैं .
गणेश भगवान की दो विशाल बलुआ पत्थर से बनी प्रतिमायें आश्चर्यचकित कर देती हैं .
मामा-भांजा मंदिर शिल्प की दृष्टि से उत्कृष्ट एवं दर्शनीय है .
बस्तर जिले के विकास खण्ड बस्तर में जगदलपुर से करीब 80 किलोमीटर दूर छिंदक नागवंशी राजा धारावर्षा की रानी गुण्डमहादेवी द्वारा नारायणपाल के विष्णु मंदिर को ई.सन् 1111 में बनवाया गया .
गुण्डमहादेवी का पुत्र सोमेश्वर देव एक प्रतापी राजा था .
नारायणपाल के विष्णु मंदिर के पूर्ण होते-होते धारावर्षा एवं सोमेश्वर देव दिवंगत हो चुके थे .
एवं गुण्डमहादेवी के पौत्र छिंदक नागवंशी राजा कन्हर देव का शासन था .
गुण्डमहादेवी और उसकी बहू सोमेश्वर देव की रानी के शिलालेख यहाँ पर हैं .
नारायणपाल का यह विष्णु मंदिर पुरातत्व विभाग द्वारा संरक्षित स्मारक है .
नारायण पाल का यह विष्णु मंदिर छिंदक नागवंशी शासन के समय की जानकारी प्राप्त करने का मुख्य स्त्रोत भी है .
शंखनी एवं डंकनी नदी के संगम स्थल पर स्थित दण्तेवाड़ा जगदलपुर से 85 किलोमीटर की दूरी पर स्थित है .
यहाँ बस्तर की आराध्य देवी माँ दंतेश्वरी देवी का प्राचीन मंदिर है .
दंतेश्वरी देवी बस्तर के रहवासियों की आस्था का प्रतीक है .
दशहरे के समय देश-विदेश के पर्यटक बस्तर आते है .
पैदल चलकर आने वाले श्रद्धालुओं के लिये विभिन्न स्वयं सेवी संस्थाओं के द्वारा नि:शुल्क भोजन , नास्ते , रहने  एवं चिकित्सा सुविधा उपलब्ध करायी जाती है .
बस्तर में दण्तेश्वरी माई के अलावा शिव  , गणेश , विष्णु , सूर्य , भैरव की प्रतिमाएँ हैं .
ये प्रतिमाएँ पुरातात्विक दृष्टि से भी अत्यंत महत्वपूर्ण हैं .
बैलाडीला में लौह अयस्क का खनन देखना भी अद्भुत अनुभव होता है .
बचेली एवं किरंदूल में एन.एम.डी.सी. की खदाने हैं . 
बैलाडीला में गेस्ट हाऊस में रुका जा सकता है . 
बैलाडीला में लौह अयस्क की खदानों को देखने के लिये अनुमति लेना आवश्यक है . 
बचेली की खदानें टाउनशिप से 25 किलोमीटर दूर हैं . 
बचेली का अयस्क अच्छे ग्रेड का माना जाता है .
बचेली के अयस्क में लोहे का प्रतिशत 86 तक रहता है .
के.के. रेलवे लाइन (कोत्सावल्या से किरन्दूल )
के.के.रेलवे लाइन में पेसेंजर से सफर करना एक रोमांचक अनुभव होता है . 
रास्ते में घने जंगल एवं गगनचुम्बी पहाड़ियों के बीच से गुजरती ट्रैन , यू-टर्न लेती ट्रैन एवं बादलों के बीच से झाँकते पहाड़ मनमोहक दृश्य उपस्थित करते हैं .
जो जैवविविधता बस्तर में दिखलाई पड़ती है वह अन्यत्र देखने को नहीं मिलती .
बस्तर के रोमांच भरे सफर में एशिया का सबसे ऊँचा ब्राड गेज रेलवे स्टेशन शिमलीगुड़ा पड़ता है .
ताड़ी के रसभरे फल लेकर बेचने वाले पूरे रास्ते में मिलते हैं . 
ताड़ी के रसभरे फलों को खाना अच्छा लगता है .
इस रोमांचकारी सफर में दो इलेक्ट्रिक इंजनों से चलने वाली ट्रैन 84 बोगदों (टनल) से होकर गुजरती है .
के.के. लाइन की लम्बाई 50 से 900 मीटर तक है .
के.के. लाइन का निर्माण जापानियों ने बैलाडीला के लौह अयस्क को विशाखापटनम होते हुए जापान ले जाने के लिये किया था .
विशखापटनम से लौह अयस्क पानी के जहाज से जापान ले जाया जाता है .
के.के. लाइन के सफर में खाने पीने की सामग्री नहीं मिलती .
अत: यदि इस सफर का आनंद लेना हो तो खाने-पीने की भरपूर सामग्री साथ लेकर चलना चाहिए .
के.के. लाइन विगत 40 वर्षों से लोह अयस्क का परिवहन कर रही है .
औसतन 16 मालगाड़ियाँ के.के. रेलवे लाइन पर प्रतिदिन चलती हैं .
525 किलोमीटर लम्बे इस के.के. रेलवे लाइन से लौह अयस्क परिवहन कर रेलवे को प्रतिवर्ष लगभग 8 बिलियन का फायदा होता है .
जगदलपुर से 40 किलोमीटर की दूरी पर विश्वप्रसिद्ध चित्रकोट जलप्रपात स्थित है .
चित्रकोट में इन्द्रावती नदी विस्तारित होकर मनमोहक जलप्रपात का निर्माण करती है . 
चित्रकोट जलप्रपात को बस्तर का नियाग्रा भी कहा जाता है .
फ्लड लाइट में जलप्रपात को देखना अलग ही अनुभव प्रदान करता है .
पर्यटन विभाग की पूर्ण सुविधा संपन्न हट  में रुकने का आनंद ही अलग है .
चित्रकोट जलप्रपात से 10 किलोमीटर की दूरी पर तामड़ाघुमड़ जलप्रपात है .
तामड़ाघुमड़ जलप्रपात में एक छोटी सरिता सीधे लगभग 100 फिट की ऊँचाई से निचले भाग में गिरकर एक मनोरम जलप्रपात का निर्माण करती है .
प्रपात को नीचे से उतरकर देखना अच्छा लगता है .
उतरने का मार्ग दुर्गम होने के कारण अतिरिक्त सावधानी रखना आवश्यक होता है .
जगदलपुर के हृदयस्थल में स्थित एक मनोरम स्थान है . 
यहाँ बच्चों के लिये बाल उद्यान एवं रेलगाड़ी की व्यवस्था है .
साथ ही एक विशाल स्केटिंग रिंग युवाओं को आकर्षित करती है .
सुन्दर लॉन एवं पुष्प उद्यान पर्यटकों का मन मोह लेते हैं .
काकतीय वंश के महाराजा पुरूषोत्तम देव द्वारा बनाये गये इस तालाब को छत्तीसगढ़ के सबसे बड़े तालाब होने का गौरव प्राप्त है .
प्रात: एवं सांयकालीन भ्रमण के लिये यह उपयुक्त स्थान है . 
तालाब में बने आइलैण्ड में मोटरबोट के साथ पैडलबोट से सैर की सुविधा उपलब्ध है .
आइलैण्ड में लगी पवन चक्की भी आकर्षित करती है .
बस्तर के राजमहल के मुख्य द्वार पर बस्तर की आराध्य देवी माँ दण्तेश्वरी का मंदिर है . 
मंदिर के साथ दशहरे पर चलने वाले विशाल रथ भी इसके द्वार पर देखे जा सकते हैं .
दण्तेश्वरी मंदिर के सामने बस्तर के काकतीय वंश के अंतिम महाराजा प्रवीरचन्द्र भंजदेव की प्रतिमा बस्तर वासियों की आस्था का प्रतीक है .
धरमपुरा रोड पर भगवान बालाजी का भव्य मंदिर है .
धरमपुरा रोड के बालाजी के मंदिर में प्रदेश ही नहीं वरन देश के अन्य भागों से भी श्रद्धालु दर्शन करने आते हैं .
केरल प्रांत पर्यटकों में बेहद लोकप्रिय है . 
इसीलिए केरल को ' '   ' अर्थात् ' ईश्वर का अपना घर ' नाम से पुकारा जाता है .
केरल में अनेक प्रकार के दर्शनीय स्थल हैं .
केरल के प्रमुख दर्शनीय स्थलों में प्रमुख हैं - पर्वतीय तराइयाँ , समुद्र तटीय क्षेत्र , अरण्य क्षेत्र , तीर्थाटन केन्द्र आदि .
इन स्थानों पर देश-विदेश से असंख्य पर्यटक भ्रमणार्थ आते हैं .
मुन्नार , नेल्लियांपति , पोन्मुटि आदि पर्वतीय क्षेत्र , कोवलम , वर्कला , चेरायि आदि समुद्र तट , पेरियार , इरविकुळम आदि वन्य पशु केन्द्र , कोल्लम , अलप्पुष़ा , के लिए विशेष आकर्षण केन्द्र हैं .
भारतीय चिकित्सा पद्धति में आयुर्वेद का भी पर्यटन के क्षेत्र में महत्वपूर्ण योगदान है . 
राज्य की आर्थिक व्यवस्था में भी पर्यटन ने निर्णयात्मक भूमिका निभाई है .
भारत के केन्द्रशासित प्रदेशों में दमन और दीव भी है .
अरब सागर की अपार-अगाध जलराशि ने इन्हें व्यापार और पर्यटन का प्रमुख केन्द्र बना दिया है .
दमन और दीव में बहुत छोटे-छोटे द्वीप हैं . 
प्राकृतिक सुंदरता , विविध संस्कृतियों का मेल व सुंदर समुद्र तटों ने दमन और दीव को असीम खूबसूरती से नवाजा है . 
गुजरात व महाराष्ट्र राज्य की नजदीकी ने यहाँ के पर्यटन को फलने-फूलने का पूरा मौका दिया है .
बहुत समय तक दमन और दीव पर पुर्तगालियों का शासन था .
उसके बाद पुर्तगालियों से आजाद कराकर दमन और दीव को गोआ में मिला दिया गया .
वर्ष 1987 में दमन और दीव को एक अलग केन्द्रशासित प्रदेश का दर्जा दिया गया .
भारत के प्रमुख व्यावसायिक केन्द्र मुंबई से दमन की दूरी लगभग 193 कि.मी. है .
दमन पूर्व में गुजरात राज्य से तथा पश्चिम में अरब सागर से जुड़ा है .
दमन के उत्तर में ' कोलाक ' तथा दक्षिण में ' कलाई ' नदी है .
दमन का पड़ोसी जिला गुजरात का वलसाड जिला है .
दीव भारत का एक ऐसा द्वीप है , जो दो पुलों के द्वारा जुड़ा है .
दीव गुजरात के जूनागढ़ जिले से जुड़ा है .
दमन दो भागों में ' मोटी दमन ' और ' नानी दमन ' में विभाजित है .
दमन के दोनों भागों को विभक्त करने वाली नदी दमनगंगा नदी है .
मोटी दमन में कई पुराने चर्च हैं , जिनमें प्रमुख चर्च ' कैथेडरल बोल जेसू ' है .
दमन के चर्च की दीवारों पर की गई ईसा मसीह के जीवन से संबंधित सुंदर चित्रकारी व लकड़ी की बेहतरीन नक्काशी पर्यटकों को यहाँ खींच लाती है .
नानी दमन का मुख्य आकर्षण संत जैरोम का किला है .
दमन का जैरोम किला मुगलों के आक्रमण से सुरक्षा के लिए बनाया गया था .
इसके अलावा दमन के अन्य पर्यटक आकर्षणों में बोम जीजस चर्च , अवर लेडी  ऑफ सी चर्च , अवर लेडी ऑफ रेमीडियोज चर्च , परगोला गार्डन , अम्यूजमेंट पार्क , दमनगंगा टूरिस्ट कॉम्प्लेक्स , काचीगाम , सत्य सागर उद्यान , मिरासोल गार्डन , मिरासोल वाटर पार्क आदि हैं .
दमन की जमीन को छूते अरब सागर ने दमन को अप्रतिम प्राकृतिक सुंदरता व हरियाली प्रदान की है . 
दमन में दो बीच देविका बीच , और जैमपोरे बीच हैं . 
देविका बीच दमन से पाँच किमी उत्तर में है . 
देविका बीच बच्चों को बहुत लुभाता है क्योंकि यहाँ बच्चों के लिए पार्क व अन्य सुविधाएँ हैं . 
नानी दमन में स्थित जैमपोरे बीच दमन का प्रसिद्ध पिकनिक स्पॉट भी है . 
जैमपोरे बीच का शांत वातावरण प्रेमियों को खींच लाता है . 
जैमपोरे बीच के शांत वातावरण के कारण अधिकांश प्रेमी जोड़े यहाँ स्वच्छंदता की तलाश में आते हैं . 
तैराकी के लिए भी जैमपोरे बीच बहुत अच्छा स्थान है . 
क्या है दीव में . 
सेंट पॉल चर्च , दीव फोर्ट , पनीकोटा फोर्ट , घोघला बीच , चिल्ड्रन पार्क और समर हाउस दीव के मुख्य पर्यटन स्थल हैं . 
नगोआ बीच दीव का बेहद ही सुंदर बीच है . 
दीव से 20 मिनट की ड्राइव करके आप आसानी से नगोआ बीच पहुँच सकते हैं . 
जू\D9ते के आकार के समान होने के कारण 2 किमी तक फैला नगोआ द्वीप अब पर्यटकों की पहली पसंद बन रहा है . 
चक्रतीर्थ बीच हरियाली के सौंदर्य से भरपूर है . 
चक्रतीर्थ बीच के आसपास स्थित सुंदर बगीचे , खुला स्टेडियम इसे पर्यटकों के लिए फुल इंजॉयमेंट का स्थान बनाता है . 
कब जाएँ दमन और दीव ?  
वैसे तो दमन और दीव की जलवायु वर्षभर पर्यटकों को आकर्षित करती है किंतु यहाँ आने का उपर्युक्त मौसम अक्टूबर से मई तक का है . 
कैसे पहुँचें दमन और दीव ? 
दमन में 191 किमी का सड़क मार्ग है तथा दीव में 78 किमी तक लंबा सड़क मार्ग है . 
दमन पश्चिम रेलवे के दिल्ली-मुंबई रूट पर स्थित है .
दमन का नजदीक दमन रेलवे दमन स्टेशन दमन गुजरात दमन का ' वापी ' है . 
दीव मीटर दमन गेज दमन रेलवे दमन लाइन दमन से जुड़ा है . 
दीव दमन का नजदीकी दमन रेलवे दमन स्टेशन दमन ' दिलवाड़ा ' है . 
दमन और दीव दोनों एयरपोर्ट से जुड़े हैं . 
दीव से मुंबई के लिए रोजाना कई उड़ानें भरी जाती हैं . 
राजस्थान के मंदिर निर्माण गतिविधियों निर्माण के प्रमुख केन्द्र . 
मेवाड़ उदयपुर क्षेत्र में मंदिर-निर्माण गतिविधियाँ .
उत्तर गुप्तकाल में मेवाड़ क्षेत्र में विष्णु एवं शिव की अपेक्षा शक्ति पूजा अधिक प्रचलित थी . 
जगत और उनवास जैसे स्थानों पर बने मंदिर शाक्त संप्रदाय की लोकप्रियता के सशक्त उदाहरण हैं . 
जगत और उनवास के मंदिरों में दुर्गा के महिषमर्दिनी रूप को महिभान्वित किया गया है .
वैष्णव संप्रदाय के लोगों के बीच विष्णु के लक्ष्मीनारायण और वराह विग्रहों की पूजा विशेष रूप से होती थी . 
मेवाड़ उदयपुर क्षेत्र में शिव एवं सूर्य देवताओं के बने मंदिर अत्यंत कम प्राप्त  होते हैं . 
मेवाड़ प्रान्त के मंदिर निर्माण गतिविधियों के लिए प्रसिद्ध क्षेत्रों का उल्लेख किया जा रहा है . 
मेवाड़ में सबसे प्राचीन वैष्णव एवं सौर मंदिरों का निर्माण चित्तौड़गढ़ में हुआ था . 
दुर्ग के राजनीतिक एवं धार्मिक इतिहास तथा भौगोलिक परिवेश ने मंदिरों के निर्माण एवं जीर्णोद्धार को प्रभावित किया है . 
अभिलेखीय एवं पुरातात्विक प्रमाणों द्वारा यह ज्ञात होता है कि ईसवी पूर्व द्वितीय शताब्दी से सातवीं शताब्दी तक इस क्षेत्र में वैष्णव धर्म लोकप्रिय था .
इसके अलावा मेवाड़ में शैव , शाक्त , सौर , बौद्ध व जैन धर्मों से संबद्ध भी कई प्राचीन तीर्थस्थल के प्रमाण मिलते हैं . 
7वीं -  8वीं सदी के मिले कुछ दान स्तूप , जिनका आधार वर्गाकार है , के चारों ओर की ताखों में ध्यान मुद्रा में बैठे हुए बुद्ध की प्रतिमाएँ अंकित हैं .  
इसके अलावा भी 7वीं सदी के कई मंदिर मिलते हैं . 
7वीं से 15वीं सदी के अंतराल में चित्तौड़ निरंतर मंदिर एवं अन्य वास्तु निर्माण जीर्णोद्धार आदि गतिविधियों का प्रमुख केन्द्र था . 
इस अवधि में महाराणा कुंभा का राज्यकाल (1433-1466 ई.) इन गतिविधियों के लिए विशेष उल्लेखनीय है . 
भवन-निर्माण के लिए उपयोग में आने वाली सामग्री नागरी से लायी जाती थी . 
उपलब्ध पाषाणों की प्रचुरता ने भी मेवाड़ क्षेत्र में वास्तु-निर्माण को प्रभावित किया है . 
मेवाड़ के कुछ प्रमुख मंदिरों की चर्चा इस प्रकार की जा रही है . 
कालिका माता मंदिर मूलतः एक सूर्य मंदिर था . 
अभिलेखीय प्रमाण के आधार पर कालिका माता मंदिर को 8वीं शताब्दी के प्रारंभिक काल का निश्चित किया जा सकता है . 
कालिका माता मंदिर का समयांतर में जीर्णोद्धार किया गया . 
कालिका माता मंदिर में पंचरथ गर्भगृह , मंडप , आम्यन्तरीय , प्रदक्षिणा पथ और द्वार-मंडप निर्मित हैं . 
गर्भगृह की बाह्य तीनों प्रमुख ताखों में से दो में रथारुढ़ सूर्यदेव की प्रतिमाएँ प्रतिष्ठित हैं , जबकि गौण ताखों में चन्द्र तथा अन्य दिक्पालों की प्रतिमाएँ उत्कीर्ण हैं . 
गर्भगृह के प्रवेश द्वार का सिरदल एवं चौखट का अलंकरण विशेष रूप से उल्लेखनीय हैं . 
चौखट पर दोनों ओर गंगा तथा यमुना नदी देवियाँ अपने वाहनों पर आरुढ़ अंकित की गई है . 
मंदिर में अंकित कूर्मावतार , उमा-माहेश्वर तथा लकुलीश मूर्तियाँ प्रतिमा विज्ञान की प्रारंभिक अवस्था को इंगित करता है | 
मंदिर में अंकित कूर्मावतार , उमा-माहेश्वर तथा लकुलीश मूर्तियाँ बाद में प्रौढ़ता प्राप्त कर लेते हैं .  
मंदिर का शिखर पूर्णतः नवीन रचना है . 
8वीं शताब्दी की शिखर शैली के स्थान पर गुंबदाकार नया शिखर बनाया गया है . 
मंडप की आम्यंतरीय भित्ति पर लगी दो अर्द्धचित्र तथा एक लकुलीश प्रतिमा बाद में लगाई गई लगती है . 
वस्तुतः इन शिलापट्टों का मूल स्थान मंदिर की जगती पर रहा होगा . 
अर्द्धचित्र पट्टों की विषयवस्तु नृत्य , संगीत एवं पान गोष्ठी है . 
मूलतः मंदिर एक विशाल जगती पर बना था | 
मंदिर की विशाल जगती के कुछ गढ़ने अभी भी शेष हैं . 
गर्भगृह के प्रदक्षिणापथ में प्रकाश एवं वायु संचार के लिए दो भद्रावलोकन चार स्तंभों पर बनाये गये हैं . 
कुंभस्वामी या कुंभश्याम मंदिर मूलतः वैष्णव मंदिर था . 
कीर्ति स्तंभ प्रशस्ति के अनुसार , कुंभस्वामी या कुंभश्याम मंदिर का जीर्णोद्धार नृपति कुंभकर्ण (महाराणा कुंभा) के द्वारा करवाया गया था | 
महाराणा कुंभा के द्वारा जीर्णोद्धार किए जाने के कारण इसे कुंभस्वामी और कुंभश्याम जैसे नामों से जाना जाने लगा . 
यह मंदिर कालिका माता मंदिर का ही समकालीन है तथा इसकी वास्तु योजना तथा शैली भी इससे मिलती-जुलती है . 
एक तरफ जहाँ मंदिर की वास्तु योजना , उन्नत एवं सादी पीठ , अलंकरण रहित जंघा एवं प्रदक्षिणापथ , गर्भगृह के बाह्य ताखों की देव प्रतिमाएँ तथा अंतराल के अर्द्धस्तंभों की प्रतिमाएँ 8वीं सदी की रचना प्रतीत होती है .  
कुंभस्वामी का यह मंदिर विभिन्न कालों में निर्मित होने के कारण , कई वास्तु शैलियों एवं मूर्ति शिल्पों का उदाहरण संजोये हुए है . 
श्री ढाकी के अनुसार राजा मानभंग ने ही इस मंदिर का भी निर्माण किया . 
राजा मानभंग को कालिका माता सूर्य मंदिर , निकटवर्टी तड़ाग तथा त्रिपुरविजय प्रासाद आदि के निर्माण का श्रेय है .  
श्री ढाकी के अनुसार कीर्तिस्तंभ प्रशस्ति का कुंभस्वामिन आलम प्राचीन त्रिपुर विजय ही था . 
कुंभस्वामिन आलम प्राचीन त्रिपुर विजय को कुंभा ने फिर से निर्मित किया था . 
वर्त्तमान कुंभश्याम मंदिर का सभामंडप फिर से प्राचीन अवशेषों और नवीन पाषाणों द्वारा बनाया गया है . 
मूल खंडित शैव मूर्तियों के स्थान पर नई वैष्णव मूर्तियाँ स्थापित कर दी गई हैं . 
सुरक्षित शैव मूर्तियों को पूर्ववत् ही रखा गया है . 
मंदिर की पीठ पर बना अश्वधर , नरधर , ग्रास पट्टिका का पूर्णतः अभाव इसे  निश्चित रुप से 8वीं शताब्दी का निश्चित करता है . 
कुंभश्याम सांधान प्रकार का पूर्वाभिमुखी प्रासाद है . 
मंदिर का गर्भगृह त्रयंग प्रकार का है . 
गर्भगृह का प्रत्येक अंग एक सलिलांतर से जुड़ा है . 
प्रत्येक  कर्ण पर दिग्पालों की प्रतिमाएँ त्रिभंग में खड़ी हुई , अत्यंत कमनीय दिखाई पड़ती हैं . 
भद्रा की रथिकाओं की तीन शाखाएँ हैं - पत्रवल्ली , नागपाश और रुप शाखा . 
चित्तौड़ दुर्ग में समाधीश्वर मंदिर का स्थान महत्वपूर्ण मंदिरों में था . 
शिव समाधीश का चित्तौड़ के जन-जीवन में महत्वपूर्ण स्थान था . 
कुछ अभिलेखों के अनुसार समाधीश्वर मंदिर को ' समिधेश्वर ' तथा अपभ्रंश रुप में  समिधेसुर ' के रूप में भी जाना जाता है . 
समाधीश्वर मंदिर के निर्माण कर्त्ता , अधिष्ठाता देव , रचनाकाल तथा नाम को लेकर इतिहासकारों में मतभेद है . 
सन् 1428 ई . की एक प्रशस्ति के अनुसार महाराजा मोकल ने समाधीश्वर मंदिर का जीर्णोद्धार किया था . 
समाधीश्वर मंदिर को ' मोकल का मंदिर ' के रुप में भी जाना जाता है . 
कुछ विद्वानों , जैसे श्री ढ़ाकी के अनुसार , समाधीश्वर मंदिर चालुक्य कुमारपाल द्वारा निर्मित कुमार विहार है . 
वेदी बंध के नरथर एवं कुंभक तथा जंघा पर जैन शासन देवयों एवं यक्ष          - यक्षिणियों की मूर्ति के आधार पर तथा समाधीश्वर मंदिर के ही प्रांगण से प्राप्त कुमारपाल की 1150 ई . की प्रशस्ति के आधार पर इसे जैन मंदिर माना है . 
कुमारपाल की प्रशास्ति में उसके शैव उपासक होने का ही प्रमाण मिलता है . 
यद्यपि बाद में यशपाल के मोहपराजय नाटक के अनुसार सन् 1159 ई . (संवत् 1216) में कुमारपाल ने जैन धर्म स्वीकार कर लिया था .  
समाधीश्वर मंदिर में उपलब्ध दृश्यों का अंकन सामान्य रुप से जैन एवं हिंदू सभी मंदिरों से प्राप्त होता है . 
जैन  एवं हिंदू धर्मों की प्रासाद वस्तु एवं तक्षक एक ही हुआ करते थे . 
इस प्रकार समाधीश्वर मंदिर ' कुमारपाल का विहार ' का न  होकर आद्यंत शैव प्रासाद प्रतीत होता है .
समाधीश्वर मंदिर शिव की महेश मूर्ति अर्थात वामदेव , सद्योजात भैरव का रुप है . 
महेश मूर्ति की विशालता एवं विस्पर्यात्पादकता अपूर्व है . 
महेश मूर्ति अर्थात वामदेव , शैली की दृष्टि से 15वीं शताब्दी के बाद की प्रतीत होती है .
गर्भगृह का धरातल गूढ़ मंडप से नीचा है . 
ऐसा  प्रतीत होता है कि जीर्णोद्धार के समय यह परिवर्त्तन किया गया हो . 
डॉ. रामनाथ तथा कई अन्य विद्वानों ने इस प्रासाद की पहचान तथा निर्माण का काल परमार शासक भोज द्वारा निर्मित त्रिभूवन नारायण से करने का प्रयास किया है . 
इनके अनुसार , यह मंदिर 1018 - 1054 ई. में भोज राजा द्वारा निर्मित किया गया होगा . 
इसका उल्लेख चीरवा से प्राप्त अभिलेख में है . 
कल्याणपुर उदयपुर के दक्षिण में 77 किलोमीटर दूर स्थित है तथा शैवपीठ के रुप में लोकप्रिय रहा है . 
वर्त्तमान में मंदिर अत्यंत जीर्ण अवस्था में है . 
प्राप्त अभिलेखों के आधार पर इसे 7वीं शताब्दी का निश्चित किया गया है . 
मंदिर की मूर्तियाँ कुछ हरापन लिए हुए काले परेवा पत्थर की बनी है . 
मंदिर की मूर्तियाँ वर्त्तमान में प्रताप संग्रहालय तथा एम.बी. कॉलेज , उदयपुर में संरक्षित हैं . 
आहड़ मेवाड़ क्षेत्र का मूर्तिकला की दृष्टि से एक महत्वपूर्ण स्थान है . 
आहड़ मेवाड़ क्षेत्र का प्राचीन नाम आघाटपुर , आटपुर तथा गंगोद्भेद तीर्थ है . 
यह 9वीं - 10वीं शताब्दी में वैष्णव संप्रदाय का एक प्रमुख केन्द्र था . 
आहड़ से प्राप्त 953 ई. (संवत् 1010) के एक अभिलेख से एक विष्णु के मंदिर का उल्लेख मिलता है . 
आहड़ में एक वैष्णव भक्त द्वारा आदि वराह की प्रतिमा स्थापित करवाई गई थी . 
आहड़ में एक सूर्य मंदिर भी था . 
सूर्य मंदिर का प्रमाण 14 द्रम्मों के दान का उल्लेख करने वाले एक अन्य अभिलेख से मिलता है . 
एक अन्य मंदिर में विष्णु के लक्ष्मीनारायण रुप की अर्चना होती थी , जिसे अब मीराबाई मंदिर के नाम से जाना जाता है . 
मंदिर के बाह्य ताखों में ब्रम्हा-सावित्री , गरूड़ पर बैठे लक्ष्मी-नारायण , नंदी पर आसीन उमा-माहेश्वर आदि की प्रतिमाओं के अतिरिक्त मेवाड़ के तत्कालीन सामाजिक जीवन के दृश्यों को भी प्रस्तुत किया गया है . 
उनवास , दुर्गा मंदिर के लिए प्रसिद्ध है . 
उनवास उदयपुर से 48 कि.मी. दूर हल्दी घाटी के निकट स्थित हैं .
जन - सामान्य में उनवास का दुर्गा मंदिर पिप्पलादमाता के नाम से विख्यात है . 
10वीं सदी में निर्मित उनवास का दुर्गा मंदिर जगत का अम्बिका मंदिर का समकालीन है तथा यह एक गुहिल शासक अल्लट के राज्यकाल में निर्मित माना जाता है .
उनवास के दुर्गा मंदिर की गणना मातृपूजा परंपरा के अंतर्गत बने झालरापाटन तथा जगत के मंदिर समूहों में की जाती है . 
झालरापाटन तथा जगत के मंदिर समूहों में एकान्तिक रूप से शक्ति के किसी रूप की ही अर्चना की जाती थी . 
इसमें दुर्गा के महिषमर्दिनी स्वरुप को शांत व वरद रूप की दिव्यता को प्रस्तुत किया गया है . 
मूर्तिकला की अपेक्षा वास्तुकला के अभिप्रायों के विकास के अध्ययन के लिए उनवास का उपरोक्त मंदिर अधिक महत्वपूर्ण है . 
मंदिर की पीठिका के अलंकरणात्मक अभिप्रायों का इस मंदिर में अभाव है . 
उदयपुर से 42 किलोमीटर दूर स्थित जगत ऐतिहासिक अंबिका मंदिर के लिए जाना जाता है . 
इस मंदिर समूह के तीन प्रमुख अंग हैं - सभामंडप , मुख्य मंदिर तथा मुख्य मंदिर की जल प्रणालिका पर बना छोटा मंदिर . 
सभामंडप का उपयोग देवी के उपलक्ष्य में नृत्यगीतादि सभाओं के लिए होता होगा .  
प्रवेश द्वार के दोनों स्तंभ भी समाप्त प्रायः हैं . 
इन स्तंभों के ऊपरी भाग पर कमल पर खड़ी अलसकन्या की प्रतिमा अंकित थी . 
पीठिका के उत्कीर्ण अभिप्राय अभी भी सुरक्षित है . 
उदयपुर से 27 कि.मी. दूर स्थित नागदा गुहिल शासकों की प्राचीन राजधानी रह चुकी है . 
661 ई. (संवत् 718) का अभिलेख नागदा स्थान की प्राचीनता को प्रमाणित करता है . वहीं पुरातात्विक सामग्री की शैली के आधार पर नागदा उतना प्राचीन प्रतीत नहीं होता . 
संभवत , प्राचीन स्मारक समय के साथ नष्ट हो गये होंगे . 
सास मंदिर आकार में बड़ा है . 
गुहिल शासकों के सूर्यवंशी होने के कारण नागदा के इस मंदिर को विष्णु को समर्पित किया गया है . 
गर्भगृह के पृष्ठभाग की प्रमुख ताख में एक चतुर्भुज विष्णु प्रतिमा प्रतिष्ठित है . 
दोनों मंदिरों के बाह्य  भाग पर श्रृंगार-रत नर-नारियों का अंकन किया गया है . 
सास मंदिर के दाईं ओर के कोने पर एक शक्ति मंदिर निर्मित हैं , जिसमें शक्ति के विविध रूपों का अंकन किया गया है . 
नागदा के पास ही एक अन्य  मंदिर समूह एकलिंग या कैलाशपुरी के नाम से जाना जाता है . 
नागदा के लकुलीश मंदिर से प्राप्त शिलालेख 971 ई. का है और यह सर्वाधिक प्राचीन है . 
अन्य मंदिर 12वीं शताब्दी के हैं . 
टूस उदयपुर के समीप बेड़च नदी के तट पर स्थित है तथा यहाँ का सूर्य मंदिर मूर्तिकला परंपरा के अध्ययन में विशेष महत्व रखता है . 
वैष्णव संप्रदाय की तुलना में सूर्य पूजा का मेवाड़ क्षेत्र में कम प्रचलन था . 
पश्चिमी सीमा पर अरब सागर और सह्याद्रि पर्वत श्रृंखलाओं के मध्य स्थित एक खूबसूरत भूभाग को केरल के नाम से जाना जाता है . 
केरल राज्य का क्षेत्रफल 38863 वर्ग किलोमीटर है . 
केरल में मलयालम भाषा बोली जाती है . 
अपनी संस्कृति और भाषा वैशिष्ट्य के कारण पहचाने जाने वाले भारत के दक्षिण में स्थित चार राज्यों में केरल प्रमुख स्थान रखता है . 
केरल के प्रमुख पड़ोसी राज्य तमिलनाडु और कर्नाटक हैं . 
पोंडिच्चेरी (पुतुच्चेरी) राज्य का मय्यष़ि (माहि) नाम से जाना जाने वाला भूभाग भी केरल राज्य के अन्तर्गत स्थित है . 
अरब सागर में स्थित केन्द्र शासित प्रदेश लक्षद्वीप का भी भाषा और संस्कृति की दृष्टि से केरल के साथ अटूट संबंध है . 
स्वतंत्रता प्राप्ति से पूर्व केरल में राजाओं की रियासतें थीं . 
जुलाई 1949 में तिरुवितांकूर और कोच्चिन रियासतों को जोडकर ' तिरुकोच्चि ' राज्य का गठन किया गया . 
उस समय मलबार प्रदेश मद्रास राज्य (वर्तमान तमिलनाडु) का एक जिला मात्र था . 
नवंबर 1956 में तिरुकोच्चि के साथ मलबार को भी जोड़ा गया और इस तरह वर्तमान केरल की स्थापना हुई . 
इस प्रकार ' ऐक्य केरलम ' के गठन के द्वारा इस भूभाग की जनता की दीर्घकालीन अभिलाषा पूर्ण  हुई . 
केरल अपने प्राचीन इतिहास , दीर्घकालीन वैदेशिक व्यापारिक संबंध और विज्ञान एवं कला की समृद्ध परंपरा पर गर्व कर सकता है . 
साक्षरता की दृष्टि से केरल का पूरे देश में महत्वपूर्ण स्थान है . 
सामाजिक न्याय , स्वास्थ्य स्तर , स्त्री- पुरुष समानता और कानून के पालन , शिक्षा आदि क्षेत्रों में केरल का प्रमुख स्थान है . 
सबसे महत्वपूर्ण बात यह है कि शिशु-मृत्यु-दर केरल में सबसे कम है . 
अधिक वर्षा के कारण केरल प्रदेश की जलराशि समृद्ध है और यहाँ की भूमि सदैव हरियाली से युक्त रहती है . 
उत्कृष्ट जलवायु , यातायात की अच्छी सुविधाओं और समृद्ध सांस्कृतिक परंपराओं के कारण केरल - राज्य पर्यटकों में लोकप्रिय है . 
यही नहीं , केरल की अन्य विशेषताएँ हैं प्रबुद्ध राजनैतिक चेतना , संचार माध्यमों का प्रभाव , अन्य संस्कृतियों को आत्मसात करने की क्षमता आदि . 
धार्मिक सौहार्द के लिए प्रसिद्ध केरल विभिन्न संस्कृतियों की संगम भूमि है . 
केरल शब्द की व्युत्पत्ति को लेकर विद्वानों में एकमत नहीं है . 
